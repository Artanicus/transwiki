---
title: Traficom
description: 
published: 1
date: 2023-05-03T12:24:58.685Z
tags: 
editor: markdown
dateCreated: 2023-04-28T13:10:56.724Z
---

## Ajokorttipalvelut, Ajovarma
Vaikka ajokortti ei olekkaan varsinainen henkilöllisyystodistus, on sen tietoihin ja viivakoodiin kuitenkin painettuna henkilötunnus ja siten se vanhenee nimen tai henkilötunnuksen muuttuessa.

### Ennen transitiota
- Et voi tehdä tilausta etukäteen henkilötunnuksen tai nimen vaihtuessa, vasta virallisen muutoksen tapahduttua.
- Voit kuitenkin hankkia uuden kuvan etukäteen sillä sen on oltava hakemuksen hetkellä maksimissaan 6kk vanha. Tarkemmat tiedot [henkilöllisyystodistukset sivulla](/byrokratia/poliisi/henkkarit).

### Transition jälkeen
- Pelkän nimen muuttuessa tee hakemus uudesta ajokortista verkossa: https://www.traficom.fi/fi/asioi-kanssamme/tilaa-uusi-ajokortti
- Henkilötunnuksen muuttuessa tee tilaus joko korjattuasi vahvan tunnistautumisen pankkipalveluidesi kautta, tai paikanpäällä Ajovarman toimipisteessä.
- Tunnistautumiseksi toimistolla riittää vanha ajokortti tai henkilöllisyystodistus ja DVV:n päätöskirje.

> Ajokortin kuva ja allekirjoitus määräytyvät uusimman Poliisin lupapalvelussa olevan kuvan ja allekirjoituksen mukaan, tee siis [henkilöllisyystodistuksen tilaus](/byrokratia/poliisi/henkkarit) ensin!
{.is-warning}

## Verkkotunnukset
Yksityishenkilön omistamat Fi-verkkotunnukset on sidottu henkilötunnukseen.

### Ennen transitiota
- Selvitä nykyinen verkkotunnusvälittäjäsi. Jos välittäjä on yritys, löydät sen verkkotunnuksen välittäjätiedoista Traficomin palvelusta: https://www.traficom.fi/fi/viestinta/fi-verkkotunnukset/katso-kuka-toimii-valittajanasi.

### Transition jälkeen
- Verkkotunnusvälittäjäsi vastaa verkkotunnuksen yhteystietojen muutoksista.
- Pelkkä nimenmuutos on helppo ja välittäjäsi voi suorittaa sen ilman vaikeampia toimenpitietä.
- Henkilötunnuksen muutos käsitellään siirtona henkilöltä toiselle. Välittäjäsi käynnistää siirron Traficomilla ja siirtoavain toimitetaan sähköpostiisi jonka olet välittäjälle antanut. Toimitat siirtoavaimen välittäjälle (ei välttämättä sama välittäjä) jolloin he siirtävät verkkotunnuksen uudelle henkilötunnukselle.
- Traficom ei veloita siirrosta maksua välittäjältä, mutta mikään ei estä välittäjää esimerkiksi vaatimaan samalla verkkotunnuksen maksullista uusimista tai erillistä palvelumaksua.

## Verkkotunnusvälittäjä
Verkkotunnusvälittäjän tili on sidottu henkilötunnukseen ja nimeen. Muutokset vaativat yhteydenoton asiakaspalveluun.

### Ennen transitiota
- Muutokset voidaan tehdä vasta nimen ja/tai henkilötunnuksen vaihduttua.
- Varmuudenvuoksi kirjaa talteen välittäjätunnuksesi, esim. `C1234567`. Löydät sen [Fi-verkkotunnuspalvelusta](https://login.domain.fi/).

### Transition jälkeen
- Nimen ja/tai henkilötunnuksen muuttuessa ota yhteyttä sähköpostitse osoitteeseen domain@traficom.fi, mainiten välittäjätunnuksesi.