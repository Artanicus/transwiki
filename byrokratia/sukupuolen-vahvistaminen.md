---
title: Sukupuolen vahvistaminen
description: 
published: 1
date: 2023-05-03T08:23:40.001Z
tags: byrokratia, dvv, transitio
editor: markdown
dateCreated: 2023-04-14T17:31:40.618Z
---

> Sukupuolen vahvistaminen tarkoittaa sitä, että väestötietojärjestelmään merkitty sukupuolesi korjataan vastaamaan sukupuoli-identiteettiäsi.
-- [Digi ja Väestötietovirasto](https://dvv.fi/sukupuolen-vahvistaminen)

## Kriteerit
Ajantasaiset kriteerit löydät aina sivulta [Digi ja Väestötietovirasto - Sukupuolen vahvistaminen](https://dvv.fi/sukupuolen-vahvistaminen).
> Voimme vahvistaa sinut toiseen sukupuoleen kuuluvaksi, jos seuraavat edellytykset täyttyvät:
>  - olet täysi-ikäinen
>  - olet Suomen kansalainen tai sinulla on asuinpaikka Suomessa
>  - kirjoitat hakemukseen oman selvityksesi siitä, että koet kuuluvasi pysyvästi vahvistettavaan sukupuoleen.

### Tarkennuksia kriteereihin
- Täysi-ikäisyys ei ole koko totuus, voit aloittaa hakuprosessin jo 6kk ennen täysi-ikäisyyttä.
- Selvityksen muodolle ei tiedettävästi ole arviointikriteerejä, joten hyvinkin lyhyt selvitys toiseen sukupuoleen kuulumisesta on täysin validi. Esimerkiksi "Koen kuuluvani hakemaani sukupuoleen."

## Hakemuksen vahvistaminen
Hakemus tulee vahvistaa aikaisintaan 31 vuorokauden kuluttua ja viimeistään 6kk kuluttua ensimmäisestä hakemuksesta. Vahvistaminen aloitetaan erillisellä lomakkeella DVV:n nettisivuilla: https://dvv.fi/sukupuolen-vahvistaminen

> Laki määrittelee alarajaksi 30 vuorokautta mutta johtuen virallisen laskentatavan kiemuroista todellinen raja on 31 vuorokautta. Liian aikaisin tehtyä vahvistusta ei voida käsitellä ja vahvistus tulee tehdä uudelleen.
{.is-danger}

## Vaikutukset
DVV:n virallinen infopaketti: [Digi ja Väestötietovirasto - Tietoa sukupuolen vahvistamisen vaikutuksista](https://dvv.fi/documents/16079645/17546503/Tietoa+sukupuolen+vahvistamisen+vaikutuksista.pdf).

Keskeisin muutos on kaikkien vahvaa tunnistautumista (pankkitunnukset) käyttävien palveluiden katkeaminen henkilötunnuksen vaihtuessa.
  - Yleistä tietoa muutoksesta, [Henkilötunnuksen muutos](/byrokratia/henkilotunnus) 
  - Palvelukohtaista tietoa: [Palvelukohtainen byrokratia](/byrokratia)
