---
title: Henkilötunnus
description: 
published: 1
date: 2023-05-17T12:53:50.803Z
tags: byrokratia, transitio
editor: markdown
dateCreated: 2023-04-14T16:44:41.054Z
---

# Henkilötunnus ja sen muutokset
> Henkilötunnus on yksilöimiskeino, joka yksilöi henkilöt vielä tarkemmin kuin nimi. Täysin samannimisiä ihmisiä on, mutta ei kahta, joilla olisi täysin sama henkilötunnus. Henkilötunnus on tarkoitettu pysyväksi.
-- [Digi ja Väestötietovirasto](https://dvv.fi/henkilotunnus)

## Muutokset
- Henkilötunnusta ei muuteta tai anota suoraan, mutta se vaihtuu, jos [vahvistat sukupuolesi](/byrokratia/sukupuolen-vahvistaminen) toiseksi kuin on aiemmin määritetty.
- Henkikötunnuksen päivämääräosa säilyy samana (syntymäpäivä), mutta loppuosa sisältää sukupuolen määrittelevän numeron ja siten vaihtuu.
- Jos sukupuolimerkintää vaihdetaan useamman kerran, henkilötunnuksen loppuosa vaihtuu myös uuteen eli ei koskaan palaa aiempaan arvoon.

## Lisää tietoa henkilötunnuksista
Henkilötunnukset kätkevät paljon yksityiskohtia pieneen pakettiin. Wikipedia antaa kattavan yhteenvedon muodosta ja tulevista muutoksista kuten uusista välimerkeistä jollaisen voi tulevaisuudessa saada henkilötunnuksen muuttuessa: https://fi.wikipedia.org/wiki/Henkil%C3%B6tunnus

## Muutoksen muistilista
Tähän on listattu yleisellä tasolla virastot, palvelut sun muut jotka koskettavat valtaosaa henkilötunnuksen vaihtuessa. Tarkemman listan palveluiden mukaan löydät sivulta [Palvelukohtainen byrokratia](/byrokratia). Aiheet on tässä listattu tärkeysjärjestyksessä.

### Optimoitu järjestys
- Järjestys asioiden hoidolle on yleisellä tasolla:
   1. Henkilöllisyystodistus
   2. Pankkipalvelut & vahva tunnistautuminen (vaatii uuden henkilöllisyystodistuksen)
   3. Terveydenhoito ja virastot (saattaa vaatia vahvaa tunnistautumista)
   4. Muut
- Optimaalisin turvallinen aikataulutus on varata pankkitapaaminen ensin, ja ajoittaa loput seuraavasti:
   1. Päivä 1: henkilötunnuksen voimaantulo, sovittava DVV:n kanssa.
   2. Päivä 2 aamu: Pysyvän henkilöllisyystodistuksen tilaus poliisiasemalla, väliaikaisen henkilökortin hankkiminen.
   3. Päivä 2 myöhemmin: Pankkitapaaminen. Väliaikainen henkilökortti kelpaa tunnistautumiseen ja saat jälleen vahvan tunnistautumisen toimintaan.

### Henkilöllisyystodistukset
- Passi, henkilökortti ja henkilökortin sähköinen varmenne lakkaavat olemasta valideja tunnistautumiseen. Säilytä kuitenkin vanha henkilöllisyystodistus kunnes saat uuden, se edelleen helpottaa monia muutoksia ja varsinkin uuden noutoa! Tarkemmat tiedot: [Henkilöllisyystodistukset](/byrokratia/poliisi/henkkarit).
- Ajokortin kohtalo on sama, vanha on hyödyllinen uutta tilatessa. Tarkemmat tiedot: [Traficom](/byrokratia/virastot/traficom).
- Yllämainitut on tilattava henkilökohtaisesti palvelupisteellä, eli poliisiasemalla ja Ajovarman palvelupisteellä. Ajanvaraukset eivät yleensä maksa vaivaa, nopeampaa on mennä paikanpäälle odottamaan.

### Pankkipalvelut
- Henkilötunnuksen vaihtuessa verkkopankkipalvelut ja maksukortit pääasiassa toimivat moitteettomasti. (Vahvistettu: OP, S-Pankki, Nordea)
- Sensijaan pankkitunnusten käyttö vahvaan tunnistautumiseen muihin palveluihin lakkaa toimimasta välittömästi.
- Varaa  pankkiisi asiointiaika! Valtaosa pankeista ei enää palvele asiakkaita vuoronumerolla. Poikkeuksena S-Pankki jossa muutos ehdottomasti helpoin.
- Osa pankeista (ainakin OP) ohjaa asiakkaitaan uusimaan täysin pankki- ja luottokorttinsa. Tulokset ovat kenties paremmat, mutta ota tämä huomioon aikana jolloin et pysty maksamaan fyysisellä kortilla ja ulkomaisissa verkkopalveluissa! Uuden kortin pystyy kytkemään heti Android Wallet tai Apply Pay sovellukseen, mutta esimerkiksi suoratoistopalveluiden suorat toistuvat korttimaksut ja PayPal liikenne katkeavat!
- Pivo toimii uudelleen vasta kun pankkipalvelusi ovat täysin päivittyneet, mukaanlukien uusi fyysinen kortti jos sellaisen tilasit!
- MobilePay saattaa jumittua pahasti henkilötunnuksen vaihtuessa. Ongelmat voi korjata jälkikäteen asiakaspalvelun kautta mutta helpointa on poistaa tili ennen muutosta ja luoda uudelleen jälkeen. Lisää tietoa: [mobilepay](/byrokratia/vahvat/mobilepay)


### Terveydenhuolto
- Tarkempaa tietoa Kantaan liittyvistä: [Kanta](/byrokratia/terveydenhuolto/kanta)
- Toimijakohtaisia ohjeita: [Terveydenhuollon palvelut](/byrokratia#terveydenhuolto)
- Kaikki lääkereseptisi ovat Kannassa sidottuina henkilötunnukseen ja ei ole mitään takeita että pystyt hakemaan niitä apteekista henkilötunnuksen vaihduttua. Hae siis kriittiset lääkkeet ennen muutosta!
- Jokainen hoitava yksikkö (erikoissairaanhoidon poliklinikat ja terveyskeskukset) on erikseen vastuussa Kanta tietojen kopioinnista uudelle henkilötunnukselle. Joudut siis ottamaan jokaiseen yhteyttä reseptien "uusimiseksi" ja muiden kirjausten kopioimiseksi uudelle henkilötunnukselle.
- Joillain yksiköillä on automaatiota siirtoihin, esimerkiksi HUS ei välttämättä vaadi omia toimenpiteitä.
- Kanta tieto joka ei ole sidottu hoitavaan yksikköön (esim hoitotahto ja elinluovotustahto) ei siirry automaattisesti.

### Virastot
- Verotiedot siirtyvät automaattisesti ilman toimenpiteitä. Veronumerosi pysyy samana. Keskeneräistä veroilmoitusta ei ole vielä vahvistettu säilyväksi.
- Yritysten ja yhteisöjen luottamusvirat siirtyvät Patentti ja Rekisterihallituksella automaatisesti ilman toimia: [Patentti ja Rekisterihallitus](/byrokratia/virastot/patenttijarekisterihallitus)
- Jos omistat kiinteistöjä, esim omakotitalon, tee muutos [Maanmittauslaitokselle](/byrokratia/virastot/maanmittauslaitos).
- Verkkotunnuksien yksityisomistajuus vaatii muutoksen: [Traficom](/byrokratia/virastot/traficom)
- Ajoneuvotiedot Traficomilla sensijaan siirtyvät automaattisesti.
- Kelan asiakkuustiedot siirtyvät automaattisesti, mutta tarkistamista suositellaan https://oma.kela.fi palvelussa.

### Työelämä ja liitot
- Jos saat palkkatuloa, ilmoita työnantajasi palkanlaskentaan uusi henkilötunnus. Veronumerosi ei muutu.
- Yrittäjän tilanne on helpompi, kaikki Y-tunnukseen sidottu pysyy ennallaan ja henkilötunnuksesi kytkentä Y-tunnukseen siirtyy automaattisesti.
- Jos kuulut työttömyyskassaan tai ammattiliittoon, päivitä heille asiakaspalvelun kautta uusi henkilötunnuksesi, näin varmistat työttömyysturvasi. Muista ilmoittaa muutos liiton kassaan erikseen sillä ne useimmiten ovat hieman erillään liitoista!

### Muita yleisiä palveluita
- Puhelinliittymän omistajuus on sidottu henkilötunnukseen, mutta liittymän käyttäjä ei pääasiassa ole sidottu. Osa operaattoreista sallii henkilötunnuksen vaihdon asiakastiedoissa verkkopalvelussa mutta valtaosa vaatii yhteydenoton asiakaspalveluun.
- Vuokrasopimus sisältää henkilötunnuksen ja on oman etusi mukaista hoitaa sen päivitys kuntoon. Varsinkin isommat toimijat kuten opiskelija-asuntosäätiöt saattavat vaatia uuden henkilöllisyystodistuksen näkemisen.
- Postin OmaPosti palvelu vaatii manuaalisia muutoksia, mutta laskujen ei pitäisi mennä sivusuun vaan saapua paperipostina. Varmista että pystyt siis vastaanottamaan paperipostia! Lisää tietoa: [omaposti](/byrokratia/vahvat/omaposti)
- Vakuutusyhtiöt yleensä sitovat vakuutukset erilliseen asiakastunnukseen joka on sidottu henkilötunnukseen. Hoida siis asiakaspalvelun kautta kytkentä uudelleen että olet varmasti katettuna! Toimijakohtaisia ohjeita: [Vahvan tunnistatumisen palvelut](/byrokratia#vahvan-tunnistautumisen-palvelut).
- Joukkoliikenteen kausiliput sidotaan henkilötunnukseen. Jos siis omistat VR, Matkahuolto, HSL, Nysse, Valtti tai vastavan matkakortin, muista päivittää henkilötunnus tietoihisi, yleensä asiakaspalvelun kautta. 