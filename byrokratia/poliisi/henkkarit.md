---
title: Henkilöllisyystodistukset
description: 
published: 1
date: 2023-05-06T16:56:16.635Z
tags: 
editor: markdown
dateCreated: 2023-04-28T11:19:39.171Z
---

## Henkilöllisyystodistukset
Poliisin myöntämät viralliset henkilöllisyystodistukset ovat passi ja henkilökortti. Molempien tilaaminen samalla kertaa on hieman halvempaa kuin erikseen mutta nettitilaajan alennusta et pysty saamaan. Sukupuolen vahvistamisen tai nimen vaihtamisen jälkeen passihakemus on tehtävä henkilökohtaisesti poliisiasemalla.

## Myöntämisen rajoitteet
- Passia tai henkilökorttia myönnetään rajoitetusti alle 31 vuotiaille miehille maanpuolustusvelvollisuuden johdosta jos ei voida toteen näyttää esteettömyyttä sotilaspassilla, siviilipalvelutodistuksella, esteettömyystodistuksella tai kutsuntatodistuksella joka ilmaisee vapautuksen.
- Virallista sukupuoltaan mieheksi vahvistavalle saatavilla on parhaiten erillisen esteettömyystodistus, jonka voi myöntää sotilasviranomainen. (Lisää tietoa tulossa.)
- Poliisi voi harkinnanvaraisesti myöntää [matkustukseen kelpaamattoman väliaikaisen henkilökortin](https://poliisi.fi/nain-haet-henkilokorttia) joka mahdollistaa perus kansalaistoiminnan, kuten äänestämisen ja pankkitunnistuksen.

> Alle 28 vuotias mies voi saada henkilöllisyystodistuksen ilman yllämainittuja ehtoja korkeintaan 28 ikävuoteen saakka ja niitä ei myönnetä lainkaan 28-30 vuotiaalle tämänhetken tiedon mukaan. Väliaikainen matkustusoikeudeton henkilökortti on helpoin vaihtoehto jos et hae erillistä esteellisyyttä.
{.is-danger}

## Hakuprosessi

### Mitkä dokumentit hakisin?
Päätös ei ole yksielitteinen mutta tässä muutamia vinkkejä kustannusten ja nopeuden kannalta. Uusimmat hinnat löydät Poliisilta: https://poliisi.fi/maksutaulukko ja ohjeet toimitusajoista: https://poliisi.fi/passin-toimitus
- Passi on hieman halvempi kuin henkilökortti mutta hankalampi koko. Passilla matkustat myös EU:n ulkopuolella, mutta henkilökortti mahtuu lompakkoon.
- Pysyvän passin tai henkilökortin saaminen nopeutettuna on erittäin kallista, mutta hieman halvempaa kuin pysyvä + väliaikainen yhteensä ja vain päivän tai pari hitaampi saada.
- Nopein ja melko huokea henkilöllisyystodistus saada käsiisi on väliaikainen henkilökortti. Saat sen samalla käynnillä, mutta voimassaoloaika on vain **yksi kuukausi**.
- Express tilattuissa dokumenteissa on ongelmia:
   1. Noudettava itse tietyiltä poliisiasemilta. Kirjoitushetkellä nämä ovat:
   > Helsinki, Vantaa, Kouvola, Lahti, Tampere, Turku, Kuopio, Vaasa, Oulu ja Rovaniemi.
   2. Tilauksia otetaan rajallinen määrä per päivä. Varsinkin kesälomien korvilla tämä voi olla haaste.

### Ennen transitiota
- Et voi aloittaa tilausta ennen henkilötunnuksen vaihtumista koska hakemus lähtisi väärillä tiedoilla.
- Sensijaan voit hoitaa valmiiksi kuntoon ajantasaisen passikuvan, kuvan on oltava vähintään 6kk sisällä otettu.
- Helpointa on ottaa uusi passikuva liikkeessä josta saat kuvatunnuksen jonka voit liittää hakemukseen myöhemmin.

### Transition jälkeen
- Jos et jo hoitanut passikuvaa aiemmin, katso ohjeet yltä. Poliisi ei hoida kuvaustasi!
- Voit varata verkossa ajan poliisiasemalle ilman vahvaa tunnistautumista.
- Vaihtoehtoisesti voit suunnata lähimmälle poliisiasemalle ilman ajanvarausta, mutta varaa silloin aikaa odottamiseen paikan päällä. Tämä on silti aina nopeampi ratkaisu ja heti aamusta saapumalla täysin siedettävää.
- Jos tarvitset pikaisesti henkilöllisyystodistuksen seuraaviin vaiheisiin, nopein saada on väliaikainen henkilökortti jonka saat mukaasi samalla käynnillä. Se on kuitenkin harkinnanvarainen, joten perustelut kuntoon valmiiksi! Lisää tietoja ylempänä osiossa henkilöllisyystodistusten eroista.