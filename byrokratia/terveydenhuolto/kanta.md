---
title: Kanta
description: 
published: 1
date: 2023-05-06T19:03:40.886Z
tags: byrokratia, terveydenhuolto
editor: markdown
dateCreated: 2023-05-06T17:22:02.572Z
---

## OmaKanta
Kanta pitää sisällään keskeisimmät potilastietosi ja ne ovat kaikki tietenkin sidottuna [henkilötunnukseen](/byrokratia/henkilotunnus). Mikään dokumentti tai tieto ei siirry automaattisesti uudelle henkilötunnukselle, vaan siirtovastuu on hoitavilla yksiköillä. On toistaiseksi epäselvää, miten toimitaan tietojen kanssa, jotka eivät ole yksiselitteisesti sidottuja yhteen hoitoyksikköön, kuten esimerkiksi hoitotahto.

### Ennen transitiota
- Ota varmuudenvuoksi kanta.fi -palvelusta talteen ainakin virallinen lista myönnetyistä lääkemääräyksistäsi. Se helpottaa muistia, kun myöhemmin pyydät korvaavat määräykset.
- Jos olet määritellyt erillisen hoitotahdon, kopioi se talteen varmuudenvuoksi.

### Transition jälkeen
- Ota yhteyttä hoitavien yksiköiden osastosihteereihin ilmoittaen henkilötunnuksen muutoksesta. Saatat joutua painottamaan, että DVV:n mukaan vastuu potilastietojen siirrosta Kantaan uudelle henkilötunnukselle, on hoitavilla yksiköillä.
- Lisää tietoa toivottavasti tulossa mahdollisista ongelmakohdista. Siirtymä hyvinvointialueisiin omalta osaltaan hankaloittaa tietojen päivitystä uusine järjestelmineen.