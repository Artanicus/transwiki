---
title: Terveystalo
description: 
published: 1
date: 2023-05-06T19:12:13.911Z
tags: byrokratia, terveydenhuolto, vahvat
editor: markdown
dateCreated: 2023-05-06T16:28:11.933Z
---

## Terveystalo
Potilastietosi Terveystalolla ovat sidottuna [henkilötunnukseesi](/byrokratia/henkilotunnus). Tiedot voidaan siirtää uudelle henkilötunnukselle, mutta se kannattaa ehdottomasti hoitaa kuntoon hyvissäajoin ennenkuin tarvitset hoitoa!

> Potilastietojen sitominen uuteen käyttämättömään henkilötunnukseen on huomattavasti helpompaa kuin kahden henkilötunnuksen yhdistäminen. Tee korjaus ennenkuin käytät uutta henkilötunnusta millään tapaa Terveystalolla!
{.is-warning}


### Ennen transitiota
- Pelkkä nimenmuutos ei vaadi ennakkotoimenpiteitä.
- Ennen henkilötunnuksen muutosta ideaalitilanteessa hoida alta pois kaikki käynnit ja varaukset, mitä tarvitset ja nouda tarvitsemasi lääkkeet apteekista.
- Jos et ole jo aiemmin ottanut käyttöön Terveystalon mobiilisovellusta, kannattaa se tehdä. Sovellus jatkaa toimimistaan sidottuna vanhaan henkilötunnukseen ja pääset kirjautumaan siihen ilman vahvaa tunnistautumista. Se on hyvä hätävara aikojen varaamiseen kesken transition ilman puhelinpalveluun jonotusta.

### Transition jälkeen
- Päivittääksesi pelkän uuden nimen, kirjaudu ulos mobiilisovelluksesta ja tunnistaudu uudelleen vahvalla tunnistautumisella, esim pankkitunnuksilla.
- Jos henkilötunnuksesi vaihtuu, älä kirjaudu ulos sovelluksesta! Et pääse takaisin sisään.
- Käy Terveystalon toimipisteellä asiakaspalvelussa siirtämässä potilastiedot uudelle henkilötunnukselle. Tämä onnistuu jo väliaikaisellä henkilökortilla.
- Kun tietosi on siirretty, lakkaa mobiilisovellus toimimasta! Olet nyt puhelinpalvelun varassa, kunnes pystyt läpäisemään vahvan tunnistautumisen.
- Reseptisi eivät automaattisesti uusiudu, mutta ovat näkyvissä Terveystalon lääkäreille. Varaa esimerkiksi etäaika reseptien uusimiseen. Fiksu tekee tämän varauksen asiakaspalvelussa samalla kierroksella, puhelinpalvelussa voi olla ruuhkaa!