---
title: Elisa
description: Elisalla asiakkuus on sidottu henkilötunnukseen, joten myös heille pitää ilmoittaa muutoksesta.
published: 1
date: 2023-05-31T18:51:21.330Z
tags: 
editor: markdown
dateCreated: 2023-05-31T18:51:21.330Z
---

## Elisa
Elisan asiakkuus on sidottu henkilötunnukseen, joten sen muuttuessa myös asiakkuus pitää päivittää. Käytännössä asiakkuus perustetaan kokonaan uudelleen ja myös asiakasnumero vaihtuu. Pelkän nimen muuttuessa näin ei käy, vaan ilmoitus asiakaspalveluun riittää.

### Ennen transitiota
- Ota varmuuden vuoksi ylös tiedot kaikista liittymä-, palvelu- ja laitesopimuksistasi.
- Halutessasi voit jo tässä vaiheessa muuttaa vanhan OmaElisa-tunnuksesi kirjautumistunnuksen (et voi käyttää samaa sähköpostia kaksilla eri tunnuksilla). Kirjaudu OmaElisaan, klikkaa omaa nimeäsi -> Omat tiedot -> Tunnukset.

### Transition jälkeen
- Tietojen päivitys onnistuu joko soittamalla [asiakaspalveluun](https://elisa.fi/asiakaspalvelu/yhteystiedot/) tai asioimalla paikan päällä Elisan myymälässä. Myymälässä tietojen päivittämiseen riittää vanha henkilöllisyystodistus ja DVV:n ote väestötietojärjestelmästä.
- Päivityksen voi tehdä heti kun hetumuutos astuu voimaan, mutta käytännön syistä kannattaa odottaa siihen asti että saat vahvan tunnistautumisen käyttöön. Näin voit heti luoda uuden OmaElisa-tunnuksen ja jatkaa liittymiesi sekä muiden palvelujesi hallinnoimista.
- Vanha asiakkuus ei poistu, vaan sinulle perustetaan uusi asiakkuus ja kaikki sopimukset katkaistaan vanhalta asiakastunnukselta ja siirretään uudelle. Tästä syystä myös vanhan OmaElisa-tunnuksen kirjautumiseen käytettävä sähköposti pitää vaihtaa, mikäli haluat käyttää samaa sähköpostia uudella tunnuksella (katso ohjeet yllä).
- Puhelimen ja netin toiminnassa ei pitäisi olla katkoja. Elisa Viihde vaatii uudelleenkirjautumisen uusilla tunnuksilla. Elisan kautta ostetut F-Securen turvapalvelut (Freedome ja Turvapaketti) tuntuvat menevän täysin rikki.
- Jos osa palveluista jää jumiin vanhalle asiakkuudelle tai ne eivät enää toimi, ota yhteyttä asiakaspalveluun.
- Koska asiakasnumero vaihtuu, niin myös E-laskusopimus katkeaa. Muista tehdä tämä uudelleen niin et saa turhia ja kalliita paperilaskuja!